# Popis

V první domácí úloze, kterou najdete v Souborech k předmětům / Algoritmy / Projekty / ial_2021_du1.tar.gz, na Vás čekají následující tři příklady:
- C202: implementace zásobníku znaků v poli (až 3 body),
- C204: převod infixového matematického výrazu na postfixový (až 3 body),
- C206: implementace dvousměrně vázaného lineárního seznamu (až 4 bodů).
Vaším úkolem je doplnit těla funkcí v souborech c202.c, c204.c a c206.c a tyto tři soubory následně odevzdat prostřednictvím IS FIT (nezabalené a v kódování v UTF-8).

Správnost Vašich implementací si můžete částečně ověřit pomocí základních testovací aplikací (např. c202-test.c), pro jejichž překlad máte předpřipraveny i soubory Makefile (make all, make clean, make run). Pozn.: do hlaviček funkcí ani do předpřipravených hlavičkových souborů, prosím, nezasahujte!

Jestliže Vaše implementace daného příkladu generuje správné výsledky pro základní testovací aplikaci, při překladu a spuštění na serveru eva.fit.vutbr.cz (správné výsledky, které najdete např. v souboru c202-test.output, můžete s výstupy vaší aktuální implementace snadno porovnat spuštěním make run), získáváte za příklad 2 body. Jestliže Vaše implementace vyhoví i pokročilým testům (ty v zadání domácí úlohy nenajdete), získáváte za příklad i zbývající body (tedy 1 bod za příklad C202 a C204 a 2 body za příklad C206).